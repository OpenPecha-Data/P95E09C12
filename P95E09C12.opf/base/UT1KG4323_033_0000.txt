༄༅། །མཁའ་འགྲོ་རྒྱ་མཚོའི་དབང་གི་དངོས་གཞིའི་སྡོམ་བཞུགས།། མཎྜལ་ཕུལ་ལ་གསོལ་བ་གདབ། །ལྷར་བསྐྱེད་གནས་གསུམ་བྱིན་གྱིས་བརླབས། །སྨད་གཡོགས་སྟོད་གཡོགས་གཙུག་ཏོར་སྦྱིན། །གདོང་བཅིངས་མེ་ཏོག་ཕྲེང་བ་གཏད། །སྒོ་བཞི་ཕྱག་དང་རྒྱུན་བཤགས་བྱ། །གསོལ་གདབ་སློབ་མ་སློབ་དཔོན་གཉིས། །དྲིས་ལན་དམ་ཚིག་བསྒྲགས་སྡོམ་བཟུང་། །ནང་གི་སེམས་བསྐྱེད་གསང་བར་གདམས། །ཡོལ་བའི་ནང་ཞུགས་དམ་ལ་བཞག །མཎྜལ་གསོལ་གདབ་ཡེ་ཤེས་དབབ། །བརྟན་པར་བྱས་ནས་གསོལ་བ་གདབ། །ཁ་དོག་དྲིས་ལན་བདེན་སྟོབས་བརྗོད། །མེ་ཏོག་ཕུལ་ལ་མགོ་ལ་བཅིངས། །གདོང་གཡོགས་ཕྱེ་ལ་དཀྱིལ་འཁོར་བསྟན། །རྣམ་དག་བསྟན་རྣམས་འཇུག་པའོ། །སློབ་མའི་དབང་ཕྱིར་མཎྜལ་ཕུལ། །གསོལ་བཏབ་རིགས་པའི་དབང་ལྔ་བསྐུར། །དེ་ནས་སྔགས་ཀྱི་ཟླས་ལུང་བྱ། །རྡོ་དྲིལ་བརྟུལ་ཞུགས་སོ་སོར་སྦྱིན། །སློབ་དཔོན་དབང་ཕྱིར་མཎྜལ་ཕུལ། །གསོལ་བཏབ་དབང་སྟེགས་བསྐྱེད་སྟེང་བཞག །ལྷར་བསྐྱེད་གོ་བགོ་ཡེ་ཤེས་བསྟིམ། །གསོལ་བཏབ་ཐུགས་རྒྱུད་བཟླས་པས་བསྐུལ། །དབང་་་་་་འདིར་ཡང་བུམ་པ་དང་མེ་ཏོག་བཏེགས་ཏེ་བཀྲ་ཤིས་བྱ་ལྷ་སྤྱན་དྲངས་ཆུ་དབང་རྒྱས། །ཅོད་པཎ་དར་འཕྱང་རྡོ་འཕྲེང་སྦྱིན། །རྡོ་དྲིལ་མིང་གི་དབང་བསྐུར་དང་། །ཕྱག་རྒྱའི་དེ་ཉིད་རྒྱས་པར་བརྗོད། །ཆུ་དབང་བསྐུར་ལ་རྒྱས་གདབ་སྟེ། །མཆོད་ཅིང་རབ་གནས་རྟོགས་བསྐྱེད་བྱ། །གསང་དབང་མཎྜལ་གསོལ་བ་བཏབ། །གདོང་བཅིངས་གསང་དབང་བདུད་རྩི་སྦྱིན། །གདོང་གཡོགས་བཀྲོལ་ལ་རྟོགས་བསྐྱེད་བྱ། །ཤེར་ཡེ་མཎྜལ་གསོལ་བ་གདབ། །གདོང་བཅིང་དྲི་བ་དྲིས་ལན་བྱ། །དབང་དངོས་བསྐུར་ལ་དགའ་བཞི་བསྒོམས། །གདོང་གཡོགས་བཀྲོལ་ལ་རྟོགས་བསྐྱེད་བྱ། །བཞི་པ་མཎྜལ་གསོལ་བ་གདབ། །གདོང་བཅིང་བཞི་པ་ངོ་སྤྲད་དེ། །གདོང་གཡོགས་བཀྲོལ་ལ་རྟོགས་བསྐྱེད་བྱ། །རྡོ་དྲིལ་ལྷ་མཆོད་རྗེས་གནང་དང་། །མིག་ཐུར་མེ་ལོང་མདའ་གཞུ་དང་། །མེ་ལོང་གཉིས་པ་ཆོས་བཤད་ལ། །འབུད་དུང་འཁོར་ལོ་པུ་སྟི་དང་།

།དྲིལ་བུ་རྣམས་ནི་དུས་གཅིག་སྦྱིན། །དམ་ཚིག་བསྒྲགས་རྣམས་རྗེས་གནང་ངོ་། །མཐའ་རྟེན་ཞེས་བྱ་ལུང་བསྟན་དང་། །ལམ་གྱི་དབུགས་དབྱུང་རྡོ་དྲིལ་གྱི། །རྟུལ་ཞུགས་འབྲས་བུའི་དབུགས་དབྱུང་ལ། །གཟེངས་བསྟོད་རྗེས་ཀྱི་ཆོས་གསུམ་མོ། །འདི་ཡང་དགེ་སློང་སངས་རྒྱས་ཕུན་ཚོགས་ཀྱིས་སོ།། །།སརྦ་མངྒ་ལཾ།། །། PAGE \* MERGEFORMAT 2 སངས་རྒྱས་ཕུན་ཚོགས། མཁའ་འགྲོ་རྒྱ་མཚོའི་དབང་གི་དངོས་གཞིའི་སྡོམ། PAGE \* MERGEFORMAT 1 