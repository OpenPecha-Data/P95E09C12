༄༅། །རྣལ་འབྱོར་མར་ཉེར་མཁོའི་རེག་ཟིག་བཞུགས་སོ།། རྣལ་འབྱོར་མའི་ཟིན་བྲིས་རྡོ་རྗེ་འཆང་གི་དངོས་སློབ་མཁས་གྲུབ་གཞོན་ནུ་སེང་གེའི་གསུང་ལ། ནམ་མཁའ་ཆོས་བཟང་དཔལ་གྱིས་ཟིན་བྲིས་སུ་མཛད་པར། མཐུན་རྐྱེན་འཛོམ་ཞིང་གནས་དབེན་པར་བསམ་གཏན་གྱི་སྤྱོད་ལམ་དང་ལྡན་པས། སྐྱབས་ཡུལ་བླ་མ་རྡོ་རྗེ་ཆོས་ཀྱི་སྐུ་ལ་རིགས་ལྔ་སོགས་སངས་རྒྱས་དཀོན་མཆོག ཐུགས་རྒྱུད་ལུང་རྟོགས་ཀྱིས་བསྡུས་པའི་ཆོས་དཀོན་མཆོག སྐྱེ་མཆེད་དང་ཚིགས་སོགས་བྱང་ཆུབ་སེམས་དཔའ་དང་ཁྲོ་བོར་བཞུགས་པ་དགེ་འདུན་དཀོན་མཆོག་གོ །སྐྱབས་སེམས་དམིགས་པ་སྐོར་གཅིག ཡིག་བརྒྱ་སྤྱི་མཐུན་མཎྜལ་དང་བླ་མའི་རྣལ་འབྱོར་ཕྱོགས་གཅིག་ཏུ་མཛད་པར། སྔར་གྱི་སྐྱབས་འགྲོའི་ཡུལ་དེ་ཉིད་རང་གི་སྤྱི་བོར་བསྒོམ་དེའི་ཐུགས་ཁ་ནས་འོད་ཟེར་འཕྲོས་པས་བརྒྱུད་པའི་བླ་མ་རྣམས་སྤྱན་དྲངས་ཏེ། དེ་ལ་ཐིམ་པར་བསམ། ཡིད་རྩེ་གཅིག་ཏུ་དུས་གསུམ་སངས་རྒྱས་ཐམས་ཅད་ཀྱི་ངོ་བོ་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །ཞེས་ཅི་ནུས་གསོལ་བ་གདབ། མཎྜལ་ཅི་འགྲུབ། གནས་གསུམ་དུ་ཡི་གེ་གསུམ་བསྒོམ་ལ་དབང་བཞི་བླངས། བླ་མ་རང་ལ་བསྟིམ། རང་གི་སྙིང་གར་ཆོས་འབྱུང་ཉིས་བརྩེགས་ཀྱི་ལྟེ་བར་བཾ། གྲྭ་དྲུག་ལ་དགའ་བ་འཁྱིལ་བ་རེ་རེ། གཉིས་པ་དངོས་གཞི་ལ། རྒྱུ་བསྐྱེད་རིམ། འབྲས་བུ་རྫོགས་རིམ་མོ། །དང་པོ་ལ་གསུམ། རིམ་གྱིས་གསལ་གདབ་པ་དང་། ང་རྒྱལ་ལ་བསླབ་པ་དང་སེམས་འཛིན་པའོ། །དང་པོ་ནི། སྙིང་ཀའི་ཆོས་འབྱུང་གི་བཾ་ཡིག་དེ་ཕུས་བཏབ་པ་བཞིན་ཇེ་ཆེར་སོང་ནས་མཐར་ཡངས་ཤིང་རྒྱ་ཆེ་བར་བསྒོམ། རྒྱུད་གཞན་དུ་སྭ་བྷ་ཝ་བཤད་པའི་དོད། དེའི་ནང་དུ་རང་གི་རྣམ་པར་ཤེས་པ་བཾ་ཡིག་ཡོངས་སུ་གྱུར་པ་ལས་པད་ཟླར་རོ། །རྒྱན་མེད། རྒྱན་ཅན་ནོ། །ཞག་བདུན་བདུན་ནས་དམིགས་པ་སྤྲོའོ། །རྫོགས་རིམ་གྱི་སྐབས་སུ་རྗེ་བཙུན་གྱི་འཁྲིད་ཡིག་ཏུ་ནམ་མཁའི་རང་བཞིན་གྱི་ཐིག་ལེ་དབུས་སུ་བསྒོམ་པར་བཤད་ཀྱང་།

དེ་ནི་མན་ངག་གབ་པ་ཡིན་གྱི། དྲོད་སྐྱེད་པའི་གདམས་ངག་ཡིན་པས་མེ་རླུང་དབུས་སུ་བསྒོམ་གསུང་ངོ་། །རླུང་ཁ་སྦྱར་ལ་ལག་པ་གཡོན་པས་ཕྲེང་བ་བཟུང་། གཡས་སེ་གོལ་ལོ། །འདི་རྣམས་ཞག་བདུན་མ་མཐའ་འོ། །གང་ཡི་་་་་་ཐིག་ལེ་ལ་གེའི་དམིགས་པ་དོར་ལ། ཧཾ་ཀྵྱཾ་སོགས་འབར་འཛག་དམིགས་བསྐོར་གཅིག་རེ་རེ། གཞན་ལ་སྟོན་པའི་ཚེ་དམིགས་ཐུན་རེ་རེའི་མགོར་སྐྱབས་འགྲོ་སེམས་བསྐྱེད་དངོས་གཞིའི་དམིགས་པ་བསྒོམ། རྗེས་དགེ་བའི་རྩ་བ་བསྔོ་བ་དང་རྣལ་འབྱོར་མའི་ང་རྒྱལ་གྱི་སྤྱོད་ལམ་རྣམས་བྱེད་དོ། །གོམས་ནས་ཐུན་གཅིག་ལ་དམིགས་པ་རྣམས་བསྐྱང་བ་ཡིན་ནོ། ༈ །གོ་སྙོད། དབྱེར་མ། འུ་སུ་གསུམ་བསྲེས་བ་ལ་སྤོད། ཅོང་ཞི་བྲེ་གསུམ། ནས་སྔོན་རྗེན་ཕྱེ་བྲེ་གསུམ། སྲན་མ་བྲེ་གང་། གྲོ་བྲེ་ཕྱེད། ཡུངས་ཀར་ཕུལ་གང་། འབྲས་ཕྱེ་ཕུལ་གང་། ཞིབ་བཏགས་རང་འཐག་མིག་ནས་འདོན། ཡོན་ཏན་བརྗོད་ཀྱིས་མི་ལང་ངོ་། །ཚོགས་སྒོམ་པའི་གསུང་ལ་མཉམ་གཞག་སྙིང་པོ་རྒྱལ་མཚན་གྱིས་ཟིན་བྲིས་མཛད་པར། འོག་རླུང་ཅུང་ཟད་འཐེན་པས་འོག་སྒོའི་རླུང་གིས་སུམ་མདོའི་མ་སྦར་བས་ལྟེ་བའི་ཨཾ་ཡང་མེར་འབར། མེ་དེས་དབུ་མ་ཆ་ཕྲ་ནས་ཁ་མ་ཕྱེད་རྐྱང་མ་ཆུའི་རང་བཞིན་ཡིན་པས་ཁ་མ་ཕྱེད། གཡས་རོ་མ་མེའི་རང་བཞིན་དང་ནུས་པ་སྡོངས། རེངས་ཞེས་པ་གཟུང་འཛིན་གྱི་རྟོག་པ་བག་ལ་ཞ་དང་བཅས་པ་རེངས་བར་བྱེད། འབྱེར་བར་བྱེད། སྐྲག་པར་བྱེད་པ་ཡིན་གསུང་། མཐར་སངས་རྒྱས་ནའང་འདི་བཞིན་སངས་རྒྱས། རྣལ་འབྱོར་དབང་ཕྱུག་གི་ཞལ་གདམས་ཐུན་མོང་གི་དངོས་གྲུབ། གྲུབ་ཆེན་བཅུ་དང་ཕྲ་མོ་བརྒྱད་ནི། ཚེ་སྒྲུབ་རྡོ་རྗེ་ཆུ་འཐུང་དང་།་་་་་བཅུད་ལེན། །ཐིག་ལེ་འཛག་མེད་ལྟེ་བསྒྱུར་དང་། །རླུང་གི་བཅུད་ལེན་འཆི་བསླུ་དང་། །དབང་བསྡུད་་་་་་འདི་བདེ་བསྐྱེད་དབང་བསྡུད་གཉིས་ནད་གྲོལ་གདོན་གྲོལ་དང་། །ནོར་སྒྲུབ་སྐྱེ་བ་བརྟག་པའོ། །ཕྲ་མོ་བརྒྱད་ནི་གཟའ་རིགས་བསྲུང་དང་བགེགས་རིགས་བསྲུང་།

།རྐྱལ་པ་ཁ་བཅུ་རབ་རིབ་གསལ། །དག་པ་གསལ་དང་སྙིང་རླུང་གསལ། །སྔར་མེད་གཏུམ་མོའི་དྲོད་སྤེལ་དང་། །དགེ་དང་མི་དགེའི་ལྟས་བརྟག་པའོ། །ལམ་སྦས་བཤད་ཀྱི་ཐུན་མོང་གི་གདམས་པའོ། །ཞེས་པ་འདིའང་རྣལ་འབྱོར་མའི་ཟིན་བྲིས་སུ་ཆོས་སྨྲ་བའི་བཙུན་པ་སངས་རྒྱས་ཕུན་ཚོགས་ཀྱིས་སྨྲས་པའོ།། །།སརྦ་མངྒ་ལཾ།། །། PAGE \* MERGEFORMAT 2 སངས་རྒྱས་ཕུན་ཚོགས། རྣལ་འབྱོར་མར་ཉེར་མཁོའི་རེག་ཟིག PAGE \* MERGEFORMAT 1 