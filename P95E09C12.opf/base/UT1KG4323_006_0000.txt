༄༅། །གྲགས་རྒྱལ་བླ་མའི་རྣལ་འབྱོར་བཞུགས་སོ།། སྭ་སྟི། རྗེ་བཙུན་གྲགས་པ་ལ་བརྟེན་པའི་བླ་མའི་རྣལ་འབྱོར་ནི། སངས་རྒྱས་ཆོས་ཚོགས་མ་ཚར་གསུམ་གྱི་སྐྱབས་འགྲོ་སེམས་བསྐྱེད་བྱ། མདུན་གྱི་ནམ་མཁར་རྩ་བའི་བླ་མ་བཀའ་དྲིན་ཆེ་ཞིང་མོས་པ་སྐྱེ་སླ་བ་རྣམས་ཀྱིས་གཙོ་བྱས་ཆོས་འབྲེལ་ཡོད་ཚད་ཀྱི་བླ་མ་རྣམས་དང་། གཞན་ཡང་བརྒྱུད་པའི་བླ་མ་ཐམས་ཅད་དང་། ཡི་དམ་དཀྱིལ་འཁོར་ལྷ་ཚོགས་དཀོན་མཆོག་གསུམ་གྱི་ངོ་བོར་གྱུར་པའི་སངས་རྒྱས་བྱང་སེམས་ཐམས་ཅད་འདུས་པའི་ངོ་བོ་རྗེ་བཙུན་གྲགས་པ་རྒྱལ་མཚན་མངོན་སུམ་གསལ་བར་བཞུགས་པ་གྱུར། ཞེས་ངག་ཏུ་བརྗོད་ཅིང་སེམས་ཀྱིས་ཀྱང་ངེས་ཤེས་འདྲོངས་པར་བསྒོམ་ལ། །དེ་ལ་འདི་ཕྱིའི་བློ་ལྟོས་ལིང་གིས་བཀལ་བའི་འདུན་པ་དྲག་པོས། ཆོས་རྣམས་ཀུན་གྱིས་དེ་ཉིད་གཟིགས། །ཞེས་སོགས་ཤླཽ་ཀ་གཅིག་པུ་དེ། བརྒྱ་རྩ་སྟོང་རྩ་སོགས་ཅི་ནུས་གསོལ་བ་བཏབ། ཐུན་བསྡུ་བ་ནི། མདུན་གྱི་རྗེ་བཙུན་རང་ལ་ཐིམ་ནས་བྱིན་གྱིས་བརླབ་པར་གྱུར། ཞེས་བརྗོད་ཅིང་བསམ་ལ་མོས་གུས་ཡིད་ལ་བྱེད་པའི་ཚུལ་གྱི་སེམས་ཅུང་ཟད་མཉམ་པར་བཞག སྨོན་ལམ་གདབ་པ་ནི། མཐོང་ཞིང་ཐོས་སམ་རྗེས་སུ་དྲན་ཡང་རུང་། །རེག་གམ་གཏམ་དུ་བརྗོད་པ་ཙམ་གྱིས་ཀྱང་། །རྣམ་པ་ཀུན་ཏུ་འགྲོ་ལ་ཕན་པ་ནི། །བདེ་དང་ལྡན་པ་རྟག་ཏུ་བྱེད་གྱུར་ཅིག །ཅེས་སོགས་བསོད་ནམས་འདི་ཡིས་ཐམས་ཅད་གཟིགས་པ་སོགས་བརྗོད། དུས་ཐམས་ཅད་དུ་ཆོས་མཐུན་གྱི་བྱ་བས་གནས་པར་བྱའོ། །ཞེས་པ་སངས་རྒྱས་ཕུན་ཚོགས་ཀྱིས་བླ་མ་དམ་པ་དྲན་པའི་སྒོ་ནས་བྲིས། །སརྦ་མངྒ་ལཾ།། །། PAGE \* MERGEFORMAT 2 ཀླུ་སྒྲུབ། གྲགས་རྒྱལ་བླ་མའི་རྣལ་འབྱོར། PAGE \* MERGEFORMAT 1 