༄༅། །རྒད་པོ་མཛུབ་བཙུགས་ཀྱི་གདམས་ངག་བཞུགས་སོ།། ངེས་དོན་གྱི་འཁྲིད་ཐོབ་ནས་སྦྱོར་བ་སྐྱབས་སེམས་སྔོན་དུ་སོང་ནས། རྒད་པོ་མཛུབ་བཙུགས་ཀྱི་གདམས་ངག སེམས། ཡིད། ཤེས་པ། རིག་པ། ཞེས་གང་ཟེར་ཡང་། ང་རྣལ་འབྱོར་མཁན་གྱི། རང་སྣང་སྟོང་པ། ཐོལ་ལེ་བ་འདི་ཀ ངོ་ཤེས་པའི་ངང་ལ་མ་ཡེངས་བར་བཞག ངོས་མ་ཟིན་ལ་འཆོར་ན། བདག་གམ་ངར་འཛིན་དུ། ལྷང་ལྷང་བ་འདི་རང་ཡིན། འདི་མཉམ་བཞག་གི་ངོ་ཤེས་ན། ཆོས་ཉིད་སྟོང་གསལ། རང་རིག་གི་གསལ་སྣང་། བར་སྣང་སྟོང་པའི་དབྱིངས་ལྟ་བུའི། སྟོང་པའི་ཀུན་ཤེས་མཁན། འདི་རང་ཡིན། རང་ཚོ་ཟིན་ན། ཀུན་གཞི་བདེ་གཤེགས་སྙིང་པོ་ཞེས། སངས་རྒྱས་ཀྱི་ངོ་བོ། ཆོས་སྐུ་ཡིན། དེ་ཡང་མ་བཅོས་པའི། ཡེ་ནས་ཀྱི་ཤེས་པ། སྣང་སྟོང་རང་རིག་རྒྱུ་གསལ་བ། དེ་ཀ་ལ། ཡེ་ཤེས་ཟེར། དེ་ཡང་སྟོང་པས་ཀུན་ཤེས་ཤིང་། རང་རིག་པས། རིག་པ་ཟེར། ཉམས་ལེན་རིག་པ་འདི་ཀའི་ངང་ལ། མ་བཅོས་པ་རང་ལ་བསྟོད་པ་ཡིན། འཛིན་མེད། རང་གྲོལ་འདི་ཀ་ཡེངས་མེད་རྒྱུན་དུ་སྐྱོངས། རྗེས་བསྔོ་བ་སྨོན་ལམ། ཐུན་མཚམས་དྲན་ཤེས་བརྟེན། དགེ་རྩ་ལ་འབད་དོ། །དགེའོ།། །། PAGE \* MERGEFORMAT 2 སངས་རྒྱས་ཕུན་ཚོགས། རྒད་པོ་མཛུབ་བཙུགས་ཀྱི་གདམས་ངག PAGE \* MERGEFORMAT 1 