༄༅། །བཀྲ་ཤིས་ཚེ་རིང་མ་མཆེད་ལྔའི་གཏོར་བསྔོ་ཁྱེར་བདེ་བཞུགས་སོ།། རང་ཡི་དམ་གྱི་ལྷ་གང་རུང་གི་ང་རྒྱལ་དང་ལྡན་པས། ཨོཾ་ཨཱཿཧཱུྃ་ལན་གསུམ་གྱིས་གཏོར་མ་འདོད་དགུར་བྱིན་གྱིས་བརླབས་ལ་རང་གི་སྙིང་ནས་འོད་ཟེར་འཕྲོས་པས། བཀྲ་ཤིས་མཐོན་མཐིང་རྒྱལ་མོ་ནས། དབང་ཕྱུག་ཚེ་རིང་མཆེད་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛཿ ཞེས་པ་སྤྱན་དྲངས། བྲིས་སྐུ་སོགས་རྟེན་ཡོད་ན་དེ་དང་དབྱེར་མེད་དུ་བསམ། མཾ་ཨཾ་ཨཾ་ཙཾ་ཏཾ། པཉྩ་ཌཱ་ཀི་ས་པ་རི་ཝཱ་ར་ཨི་དཾ་བ་ལིང་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་མཾ་ལྔས་ཕུལ། པཉྩཌ་ཀི་ནི་ཨརྒྷཾ་སོགས་ཀྱིས་ཕྱི་མཆོད་དང་། འབྲུ་གསུམ་གྱིས་ནང་མཆོད་ཕུལ། དམ་ཚིག་གི་ཕྱག་རྒྱ་བསྟན་ལ། ཇོ་མོ་བཀྲ་ཤིས་ཚེ་རིང་མ་མཆེད་ལྔ་འཁོར་དང་བཅས་པ། མཁའ་འགྲོ་སེང་གེའི་གདོང་ཅན། སློབ་དཔོན་པདྨ་འབྱུང་གནས། དབང་ཕྱུག་བཞད་པའི་རྡོ་རྗེ་ལ་སོགས་པ་རྩ་བརྒྱུད་ཀྱི་དཔལ་ལྡན་བླ་མ་དམ་པ་རྣམས་ཀྱི་བཀའ་དང་དམ་ལས་མ་འདའ་བར་རྣལ་འབྱོར་པ་བདག་ཅག་འཁོར་དང་བཅས་པའི་ཚེ་དང་སྲིད་སྲུང་། རིགས་བརྒྱུད་འཕེལ་བདག་བསྟན་པ་དང་སེམས་ཅན་ལ་ཕན་བདེ་བསྐྱེད་པའི་དངོས་གྲུབ་བསྩལ་དུ་གསོལ། རྡོར་དྲིལ་ལམ་ཏིང་ཤགས་སོགས་བརྡུང་ཞིང་། རྫུ་འཕྲུལ་སྟོབས་དང་སོགས་ཀྱིས་བསྟོད་པ་དང་། རྡོ་རྗེ་སྙིང་ཁ་དང་། དྲིལ་བུ་ཚིག་བརྡུང་བྱ་ཞིང་། སྨན་བཙུན་ཆེན་མོ་འཁོར་བཅས་རྣམས། །མཆོད་སྦྱིན་གཏོར་མ་སོགས་ནས། ཀུན་འགྲུབ་ཤོག་གི་བར་གྱིས་འཕྲིན་ལས་བཅོལ། རྟེན་མེད་ན་གཏོར་མ་མགྲོན་མི་དམིགས་པ་ཉིད་ཀྱིས་ཆོག ཉུང་ངུའི་འཁྱེར་བདེ་འདི་ཡང་་་་་་གཉིས་མེད་ཨ་ཝ་དྷཱ་ཏི་་་་་་སངས་རྒྱས་ཕྱན་ཚོགས་ཀྱིས། ཞུས་དག་ལགས་པས་སྡེ་དགེ་ཁྲི་ཐོག་པ་སངས་རྒྱས་བསྟན་པའི་ཐུགས་དམ་དུ་ལྕགས་ར་བསམ་འགྲུབ་རྫོང་དུ་སུག་བྲིས་སོ། །སརྦ་མངྒལཾ། ཤུ་བྷཾ།། །། PAGE \* MERGEFORMAT 2 སངས་རྒྱས་ཕུན་ཚོགས། བཀྲ་ཤིས་ཚེ་རིང་མ་མཆེད་ལྔའི་གཏོར་བསྔོ་ཁྱེར་བདེ།

PAGE \* MERGEFORMAT 1 