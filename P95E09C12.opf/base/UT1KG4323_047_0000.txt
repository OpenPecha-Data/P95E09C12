༄༅། །དཔལ་ནག་པོ་ཆེན་པོ་ཕྱག་དྲུག་པའི་གཏོར་བསྔོ་བསྡུས་པ་བཞུགས་སོ།། གུ་རུ་མ་ཧཱ་ཀཱ་ལ་ཡེ། མགོན་པོ་ཕྱག་དྲུག་པའི་མཆོད་གཏོར་མགྱོགས་མྱུར་འཁྱེར་བདེ་ལ། མཆོད་གཏོར་ཅི་འབྱོར་པ་ལག་ལེན་ལྟར་བཤམས། བདག་བསྐྱེད་བླ་མེད་ཀྱི་ཡི་དམ་གང་རུང་བྱས་ལ། གཏོར་མ་ནང་མཆོད་ཆུ་ཆང་སོགས་ཀྱི་སྟབས་འགྲིག་ན་སྦྱངས། མ་འགྲིག་ན་ཆུ་གཙང་གིས་བྲན། ཨོཾ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་བའི་ངང་ལས་ཡཾ་ལས་རླུང་། རཾ་ལས་མེ། ཀཾ་ལས་མི་མགོའི་སྟེང་དུ་ཨ་ལས་ཐོད་པ་ཕྱི་དཀར་ལ་ནང་དམར་བ། ཡངས་ཤིང་རྒྱ་ཆེ་བའི་ནང་དུ། ཤ་ལྔ་བདུད་རྩི་ལྔས་གང་བར་གྱུར། ཨོཾ་ཨཱཿཧཱུྃ་ལན་གསུམ་སོགས་ཀྱིས་བྱིན་གྱིས་བརླབ། རང་གི་སྙིང་ཁ་ནས་འོད་ཟེར་འཕྲོས་པས་ཤར་ལྷོ་བསིལ་བའི་ཚལ་གྱི་དུར་ཁྲོད་ཤིང་ཙན་དན་རྐང་གཅིག་གི་དྲུང་ནས་དཔལ་ནག་པོ་ཆེན་པ་ཕྱག་དྲུག་པ་འཁོར་དང་བཅས་པ། ཨོཾ་བཛྲ་ས་མཱ་ཛཿརྟེན་ཡོད་ན། ཛཿཧཱུྃ་བཾ་ཧོཿ ཞེས་པས་བསྟིམ། མེད་ན་འདི་མི་དགོས། དེ་ནས་ཆོས་སྐྱོང་འཁོར་བཅས་ཀྱི་ཞལ་ནས་འོད་ཀྱི་སྦུ་གུ་བྱུང་ནས་གཏོར་མ་གསོལ་བར་བསམ་ཞིང་། ཤཱ་ས་ན་ལན་གསུམ་མམ་ལྔའམ། བདུན་སོགས་ཀྱིས་ཕུལ། ཨོཾ་ཨརྒྷཾ་སོགས་ཀྱིས་མཆོད། འབྲུ་གསུམ་གྱིས་ནང་མཆོད་ཕུལ་ཡིད་ལ་གང་འདོད་ཀྱི་འདོད་དོན་ལ་གསོལ་བ་བཏབ། རྡོ་དྲིལ་འཛིན་པས། སྔོན་ཚེ་རྡོ་རྗེ་འཆང་གིས་སྤྱན་སྔ་རུ། །ཆོས་བཞིན་ཞེས་སོགས། བསྟོད་པ་གང་ཤེས་ཀྱིས་བསྟོད། རྟེན་ཡོད་ན་བརྟན་བཞུགས་བྱ། མེད་ན་མི་དགོས་མི་དམིགས་པར་བཞག་པས་ཆོག་གོ །ཞེས་པ་འདིའང་བུདྡྷ་ལཀྵྨཱིས་བགྱིས་པའོ། །སརྦ་མངྒཱ་ལཾ།། །། PAGE \* MERGEFORMAT 4 སངས་རྒྱས་ཕུན་ཚོགས། དཔལ་ནག་པོ་ཆེན་པོ་ཕྱག་དྲུག་པའི་གཏོར་བསྔོ་བསྡུས་པ། PAGE \* MERGEFORMAT 1 