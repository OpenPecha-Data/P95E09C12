༄༅། །དུར་ཁྲོད་བདག་པོའི་གཏོར་བསྔོ་བསྡུས་པ་བཞུགས་སོ།། གཏོར་མ་བྱིན་རླབས་ཡི་དམ་གང་བྱས་ལྟར་དྲན་པར་བྱས་ལ། རང་གི་སྙིང་ཁ་ནས་འོད་ཟེར་འཕྲོས་པས། མདུན་གྱི་ནམ་མཁའ་རླུང་དཀྱིལ་རཀྟའི་རྒྱ་མཚོའི་སྟེང་དུ། ཞིང་ཆེན་ས་གཞིར་ཀེང་རུས་ཀྱི་རི་རབ་ཀྱི་སྟེང་དུ་ཐོད་མཁར་གྲུ་བཞི་པའི་ནང་དུ། པད་ཉིའི་གདན་ལ་བཞུགས་པའི་དཔལ་དུར་ཁྲོད་ཀྱིས་བདག་པོ་ཡབ་ཡུམ་ལ། འཁོར་འཇིག་རྟེན་དང་འཇིག་རྟེན་ལས་འདས་པའི་མཁའ་འགྲོ་དཔག་ཏུ་མེད་པས་བསྐོར་བ་ཨོཾ་བཛྲ་ས་མ་ཛཱཿ བཛྲ་ས་མ་ཡ་སཏྭཾ། ཅེས་པས་དམ་ལ་བཞག ཨོཾ་གྲྀ་ཧ་ར་ཛ་གྲྀ་ཧ་ར་ཛ། ཀུ་མ་ཀུ་མ་ཁུཾ་ཐི་སྭཱ་ཧཱ། ཤྲཱི་ཤྨ་ཤ་ན་ཨ་ཏི་པ་ཏ་ཡེ་ས་པ་རི་ཝཱ་ར་ཡི་དམ་བ་ལིཾ་བྷུཉྫ་ཁ་ཁ། ཁཱ་ཧི། ཁཱ་ཧི། སརྦ་སིདྡྷཾ་མེ་པྲ་ཡཙྪནྟུ་སྭཱ་ཧཱ། ཚར་གསུམ་མམ་ལྔས་ཕུལ། ཨོཾ་ཤྲཱི་ཤྨ་ཤ་ན་ཨ་ཏི་པ་ཏ་ཡེ་ས་པ་རི་ཝའ་ར་ཨརྒྷཾ་སོགས་ཀྱི་ཕྱི་མཆོད། ཨོཾ་ཨཱཿཧཱུྃ་གིས་ནང་མཆོད། ཧཱུྃ་དུར་ཁྲོད་ཤ་ཟ་ཀུན་གྱི་གཙོ། །རབ་དཀར་ཀེང་རུས་བརྗིད་པའི་སྐུ། །དམ་ཚིག་ཅན་ལ་བརྩེར་དགོངས་པའི། །ནོར་གྱིས་བདག་པོ་ཡབ་ཡུམ་བསྟོད། །རྣལ་འབྱོར་བདག་ཅག་དཔོན་སློབ་ལ། །ཆོས་ཀྱི་བར་ཆད་ཉེར་ཞི་ཞིང་། མཐུན་རྐྱེན་མ་ལུས་འབད་མེད་དུ། །འབྱུང་བའི་བཀྲ་ཤིས་མཛད་དུ་གསོལ། །ཅེས་པ་འདིའང་བུདྡྷ་ལཀྵྨཱིས་བྲིས་པའོ། །སརྦ་མངྒ་ལཾ།། །། PAGE \* MERGEFORMAT 2 སངས་རྒྱས་ཕུན་ཚོགས། དུར་ཁྲོད་བདག་པོའི་གཏོར་བསྔོ་བསྡུས་པ། PAGE \* MERGEFORMAT 1 